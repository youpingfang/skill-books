第二篇神话与传说
　　第二篇神话与传说
　　志怪之作，庄子谓有齐谐，列子则称夷坚，〔1〕然皆寓言，不足征信。《汉志》乃云出于稗官，然稗官者，职惟采集而非创作，“街谈巷语”自生于民间，固非一谁某之所独造也，探其本根，则亦犹他民族然，在于神话与传说。
　　昔者初民，见天地万物，变异不常，其诸现象，又出于人力所能以上，则自造众说以解释之：凡所解释，今谓之神话。神话大抵以一“神格”为中枢，又推演为叙说，而于所叙说之神，之事，又从而信仰敬畏之，于是歌颂其威灵，致美于坛庙，久而愈进，文物遂繁。故神话不特为宗教之萌芽，美术所由起，且实为文章之渊源。惟神话虽生文章，而诗人则为神话之仇敌，盖当歌颂记叙之际，每不免有所粉饰，失其本来，是以神话虽托诗歌以光大，以存留，然亦因之而改易，而销歇也。如天地开辟之说，在中国所留遗者，已设想较高，而初民之本色不可见，即其例矣。
　　天地混沌如鸡子，盘古生其中，一万八千岁。天地开辟，阳清为天，阴浊为地，盘古在其中，一日九变，神于天，圣于地。天日高一丈，地日厚一丈，盘古日长一丈，如此万八千岁，天数极高，地数极深，盘古极长。后乃有三皇。（《艺文类聚》一引徐整《三五历记》）
　　天地，亦物也。物有不足，故昔者女娲氏练五色石以补其阙，断鳌之足以立四极。其后共工氏与颛顼争为帝，怒而触不周之山，折天柱，绝地维，故天倾西北，日月星辰就焉，地不满东南，故百川水潦归焉。（《列子》《汤问》）
　　迨神话演进，则为中枢者渐近于人性，凡所叙述，今谓之传说。传说之所道，或为神性之人，或为古英雄，其奇才异能神勇为凡人所不及，而由于天授，或有天相者，筒狄吞燕卵而生商〔2〕，刘媪得交龙而孕季〔3〕，皆其例也。此外尚甚众。
　　尧之时，十日并出，焦禾稼，杀草木，而民无所食。
　　m凿齿九婴大风封g蛇，皆为民害。尧乃使羿……
　　上射十日而下杀m。……万民皆喜，置尧以为天子。
　　（《淮南子》《本经训》）
　　羿请不死之药于西王母，娥窃以奔月。（《淮南子》《览冥训》。高诱注曰，娥羿妻。羿请不死之药于西王母，未及服之。娥盗食之，得仙，奔入月中为月精。）
　　昔尧殛鲧于羽山，其神化为黄熊以入于羽渊。（《春秋》《左氏传》）
　　瞽瞍使舜上涂廪，从下纵火焚廪，舜乃以两笠自I而下去，得不死。瞽瞍又使舜穿井，舜穿井为匿空，旁出。（《史记》《舜本纪》）〔4〕中国之神话与传说，今尚无集录为专书者，仅散见于古籍，而《山海经》中特多。《山海经》今所传本十八卷，记海内外山川神o异物及祭祀所宜，以为禹益作者固非，而谓因《楚辞》而造者亦未是；
　　〔5〕所载祠神之物多用糈（精米），与巫术合，盖古之巫书也，然秦汉人亦有增益。其最为世间所知，常引为故实者，有昆仑山与西王母。
　　昆仑之丘，是实惟帝之下都，神陆吾司之，其神状虎身而九尾，人面而虎爪。是神也，司天之九部及帝之囿时。（《西山经》）
　　玉山，是西王母所居也。西王母其状如人，豹尾虎齿而善啸，蓬发戴胜，是司天之厉及五残。（同上）
　　昆仑之墟方八百里，高万仞；上有木禾，长五寻，大五围；面有九井，以玉为槛；面有九门，门有开明兽守之。百神之所在。在八隅之岩，赤水之际，非仁羿莫能上。（《海内西经》）
　　西王母梯几而戴胜杖（案此字当衍），其南有三青鸟，为西王母取食，在昆仑墟北。（《海内北经》）
　　大荒之中有山，名曰丰沮玉门，日月所入。有灵山，巫咸巫即巫D巫彭巫姑巫真巫礼巫抵巫谢巫罗十巫从此升降，百药爰在。（《大荒西经》）
　　西海之南，流沙之滨，赤水之后，黑水之前，有大山，名曰昆仑之丘。有神人面虎身有尾皆白处之。其下有弱水之渊环之。其外有炎火之山，投物辄然。有人戴胜，虎齿豹尾，穴处，名曰西王母。此山万物尽有。（同上）
　　晋咸宁五年，汲县民不准盗发魏襄王冢〔6〕，得竹书《穆天子传》五篇，又杂书十九篇。《穆天子传》今存，凡六卷；前五卷记周穆王驾八骏西征之事，后一卷记盛姬卒于途次以至反葬，盖即杂书之一篇。传亦言见西王母，而不叙诸异相，其状已颇近于人王。
　　吉日甲子，天子宾于西王母，乃执白圭玄璧以见西王母。好献锦组百纯，C组三百纯，西王母再拜受之。C乙丑。天子觞西王母于瑶池之上。西王母为天子谣，曰，“白云在天，山〔7〕自出，道里悠远，山川间之，将子无死，尚能复来。”天子答之曰，“予归东土，和治诸夏，万民平均，吾愿见汝，比及三年，将复而野。”天子遂驱升于m山，乃纪丌迹于m山之石，而树之槐，眉曰西王母之山。（卷三）
　　有虎在乎葭中。天子将至。七萃之士高奔戎请生捕虎，必全之，乃生捕虎而献之。天子命之为柙而畜之东虞，是为虎牢。天子赐奔戎畋马十驷，归之太牢，奔戎再拜稽首。（卷五）
　　汉应劭〔8〕说，《周书》为虞初小说所本，而今本《逸周书》中惟《克殷》《世俘》《王会》《太子晋》〔9〕四篇，记述颇多夸饰，类于传说，余文不然。至汲冢所出周时竹书中，本有《琐语》十一篇，为诸国卜梦妖怪相书，今佚，《太平御览》〔10〕间引其文；又汲县有晋立《吕望表》〔11〕，亦引《周志》，皆记梦验，甚似小说，或虞初所本者为此等，然别无显证，亦难以定之。
　　齐景公伐宋，至曲陵，梦见有短丈夫宾于前。晏子曰，“君所梦何如哉？”公曰，“其宾者甚短，大上小下，其言甚怒，好俯。”晏子曰，“如是，则伊尹也。伊尹甚大而短，大上小下，赤色而髯，其言好俯而下声。”公曰，“是矣。”晏子曰，“是怒君师，不如违之。”遂不果伐宋。
　　（《太平御览》三百七十八）
　　文王梦天帝服玄禳以立于令狐之津。帝曰，“昌，赐汝望。”文王再拜稽首，太公于后亦再拜稽首。文王梦之之夜，太公梦之亦然。其后文王见太公而之曰，“而名为望乎？”答曰，“唯，为望。”文王曰，“吾如有所见于汝。”太公言其年月与其日，且尽道其言，“臣以此得见也。”文王曰，“有之，有之。”遂与之归，以为卿士。
　　（晋立《太公吕望表》石刻，以东魏立《吕望表》补阙字。）
　　他如汉前之《燕丹子》，汉杨雄〔12〕之《蜀王本纪》，赵晔之《吴越春秋》〔13〕，袁康，吴平之《越绝书》〔14〕等，虽本史实，并含异闻。若求之诗歌，则屈原所赋，尤在《天问》〔15〕中，多见神话与传说，如“夜光何德，死则又育？厥利惟何，而顾菟在腹？”“鲧何所营？禹何所成？康回凭怒，地何故以东南倾？”“昆仑县圃，其H安在？增城九重，其高几里？”“鲮鱼何所？o堆焉处？羿焉弓毕日？乌焉解羽？”是也。王逸〔16〕曰，“屈原放逐，彷徨山泽，见楚有先王之庙及公卿祠堂，图画天地山川神灵琦玮谲婕肮畔褪ス治镄惺拢……因书其壁，何而问之。”（本书注）是知此种故事，当时不特流传人口，且用为庙堂文饰矣。其流风至汉不绝，今在墟墓间犹见有石刻神o怪物圣哲士女之图。晋既得汲冢书，郭璞〔17〕为《穆天子传》作注，又注《山海经》，作图赞，其后江灌〔18〕亦有图赞，盖神异之说，晋以后尚为人士所深爱。然自古以来，终不闻有荟萃融铸为巨制，如希腊史诗〔19〕者，第用为诗文藻饰，而于小说中常见其迹象而已。
　　中国神话之所以仅存零星者，说者〔20〕谓有二故：一者华土之民，先居黄河流域，颇乏天惠，其生也勤，故重实际而黜玄想，不更能集古传以成大文。二者孔子出，以修身齐家治国平天下等实用为教，不欲言鬼神，太古荒唐之说，俱为儒者所不道，故其后不特无所光大，而又有散亡。
　　然详案之，其故殆尤在神鬼之不别。天神地o人鬼，古者虽若有辨，而人鬼亦得为神o。人神淆杂，则原始信仰无由蜕尽；原始信仰存则类于传说之言日出而不已，而旧有者于是僵死，新出者亦更无光焰也。如下例，前二为随时可生新神，后三为旧神有转换而无演进。
　　蒋子文，广陵人也，嗜酒好色，佻挞无度；常自谓骨青，死当为神。汉末为秣陵尉，逐贼至锺山下，贼击伤额，因解绶缚之，有顷遂死。及吴先主之初，其故吏见文于道，……谓曰，“我当为此土地神，以福尔下民，尔可宣告百姓，为我立庙，不尔，将有大咎。”是岁夏大疫，百姓辄相恐动，颇有窃祠之者矣。（《太平广记》二九三引《搜神记》）
　　世有紫姑神，古来相传云是人家妾，为大妇所嫉，每以秽事相次役，正月十五日感激而死。故世人以其日作其形，夜于厕间或猪栏边迎之。……投者觉重（案投当作捉，持也），便是神来，奠设酒果，亦觉貌辉辉有色，即跳躞不住；能占众事，卜未来蚕桑，又善射钩；好则大，恶便仰眠。（《异苑》五）
　　沧海之中，有度朔之山，上有大桃木，……其枝间东北曰鬼门，万鬼所出入也。上有二神人，一曰神荼，一曰郁垒，主阅领万鬼，害恶之鬼，执以苇索而以食虎。于是黄帝乃作礼，以时驱之，立大桃人，门户画神荼郁垒与虎，悬苇索，以御凶魅。（《论衡》二十二引《山海经》，案今本中无之。）
　　东南有桃都山，……下有二神，左名隆，右名，并执苇索，伺不祥之鬼，得而煞之。今人正朝作两桃人立门旁，……盖遗象也。（《太平御览》二九及九一八引《玄中记》以《玉烛宝典》注补）
　　门神，乃是唐朝秦叔保胡敬德二将军也。按传，唐太宗不豫，寝门外抛砖弄瓦，鬼魅呼号。……太宗惧之，以告群臣。秦叔保出班奏曰，“臣平生杀人如剖瓜，积尸如聚蚁，何惧魍魉乎？愿同胡敬德戎装立门外以伺。”太宗可其奏，夜果无警，太宗嘉之，命画工图二人之形像，……悬于宫掖之左右门，邪祟以息。后世沿袭，遂永为门神。（《三教搜神大全》七）
　　※ ※ ※
　　〔1〕齐谐《庄子・逍遥游》载：“齐谐者，志怪者也。”后人有以齐谐为志怪小说集书名的，如刘宋东阳无疑《齐谐记》、梁吴均《续齐谐记》。夷坚，《列子・汤问》载：溟海有鲲、鹏，“禹行而见之，伯益知而名之，夷坚闻而志之。”后人有以夷坚为志怪小说集书名的，如宋洪迈《夷坚志》、金元好问《续夷坚志》。
　　〔2〕简狄吞燕卵而生商见《史记・殷本纪》：“殷契，母曰简狄，有皇现女，为帝喾次妃。三人行浴，见玄鸟堕其卵，简狄取而吞之，因孕生契。”商，即契，商朝的始祖。
　　〔3〕刘媪得交龙而孕季见《史记・高祖本纪》：“刘媪尝息大泽之陂，梦与神遇。是时雷电晦冥，太公往视，则见蛟龙于其上。已而有身，遂产高祖。”蛟龙，《汉书・高帝纪》作“交龙”。季，汉高祖。刘邦，字季。
　　〔4〕关于瞽瞍欲害舜事，《史记・五帝本纪》原作：“瞽叟尚复欲杀之，使舜上涂廪，瞽叟从下纵火焚廪。舜乃以两笠自I而下，去，得不死。后瞽叟又使舜穿井，舜穿井为匿空旁出。舜既入深，瞽叟与象共下土实井，舜从匿空出，去。”
　　〔5〕关于《山海经》作者，称它为禹、益所作，见汉刘歆《上山海经表》：“禹别九州，任土作贡，而益等类物善恶，著《山海经》”；汉王充《论衡・别通篇》：“禹、益并治洪水，……以所闻见作《山海经》。”《山海经》因《楚辞》而造，见宋朱熹《楚辞辨证》（下）：“大抵古今说《天问》者，皆本此二书（按指《山海经》和《淮南子》），今以文意考之，疑此二书，本皆缘解此《问》而作。”
　　〔6〕不准盗发魏襄王冢《晋书・武帝纪》载：咸宁五年（279）冬十月，“汲郡人不准掘魏襄王冢，得竹简小篆古书十余万言。”不准，人名。魏襄王冢，一说安王冢。据《晋书・束皙传》载：从汲冢中得竹书数十车，“其《纪年》十三篇，记夏以来至周幽王为犬戎所灭，以事接之，三家分，仍述魏事至安王之二十年。……《琐语》十一篇，诸国卜粞怪相书也。……《穆天子传》五篇，言周穆王游行四海，见帝台、西王母。……又杂书十九篇：《周食田法》、《周书》、《论楚事》、《周穆王美人盛姬死事》。”
　　〔7〕陵的异体字。下文的“丌”、“稽”分别为“其”、“稽”的异体字。
　　〔8〕应劭字仲远，东汉汝南南顿（今河南项城）人。曾任泰山太守。撰有《风俗通义》、《汉书集解音义》等。
　　〔9〕《克殷》见《逸周书》第三十六，记周武王在牧野战胜殷纣事。《世俘》，见《逸周书》第四十，记周武王灭殷后，继续追击殷诸侯国及以俘虏祭祀事。《王会》，见《逸周书》第五十九，记周成王大会诸侯，各国进献奇珍异物事。《太子晋》，见《逸周书》第六十四，记周灵王太子晋与晋大夫师旷对话时能言善辩事。
　　〔10〕《太平御览》类书，北宋李P等人奉旨编辑，太平兴国八年（983）书成。共一千卷，分五十五门，引书多至一六九○种。该书引有《琐语》十七则。
　　〔11〕晋立《吕望表》石刻碑文，一名《太公碑》。宋赵明诚《金石录》载：“晋太康十年三月，汲县令卢无忌立。”表内引有《周志》“文王梦天帝”一段文字。《周志》，《左传》文公二年：“志者记也，谓之《周志》，明是周世之书，不知其书何所名也。”下文“东魏立《吕望表》”，据清毕沅《中州金石记》载，晋立太公碑损裂后，于东魏武定八年（548）四月再立。由穆子容书写。
　　〔12〕杨雄（前53―18）亦作扬雄，字子云，西汉蜀郡成都（今属四川）人，成帝时为给事黄门郎。其著作有明人所辑《扬子云集》，六卷。所撰《蜀王本纪》，一卷，记蜀国开国至秦时诸蜀王的异事。
　　〔13〕赵晔字长君，东汉山阴（今浙江绍兴）人。所撰《吴越春秋》，《隋书・经籍志》著录十二卷，内容记述吴国自太伯至夫差，越国自无余至勾践的历史故事，其中有不少民间传说。
　　〔14〕袁康东汉会稽（今浙江绍兴）人。吴平，字君高，东汉会稽人。《越绝书》，内容记述吴越的历史地理及夫差、伍子胥、文种、范蠡等人的活动。《旧唐书・经籍志》著录十六卷，题子贡撰。按该书记事下及秦汉，撰者不可能是子贡。《四库全书总目提要》推断为“会稽袁康所作，同郡吴平所定。”
　　〔15〕《天问》《楚辞》篇名，屈原撰。全诗由一百七十多个问题组成，对某些古代史事、神话传说和自然现象提出疑问。鲁迅《摩罗诗力说》称此诗“怀疑自遂古之初直至百物之琐末，放言无惮，为前人所不敢言。”
　　〔16〕王逸字叔师，东汉南郡宜城（今属湖北）人。安帝元初中为校书郎，顺帝时进侍中。所撰《楚辞章句》，系《楚辞》最早注本。下文“本书注”，指王逸《楚辞章句》中《天问》章句序，这里有删节。
　　〔17〕郭璞（276―324）字景纯，晋河东闻喜（今属山西）人。
　　曾任著作佐郎、王敦记室参军。图赞，《隋书・经籍志》著录郭璞《山海经图赞》二卷，是以《山海经》内容为题材的图画的赞诗。
　　〔18〕江灌字道群，晋陈留（今属河南开封县）人，官至吴郡太守。据《旧唐书・经籍志》、《新唐书・艺文志》，江灌所撰系《尔雅图赞》。
　　〔19〕希腊史诗指长诗《伊利亚特》、《奥德赛》，相传为公元前九世纪盲诗人荷马所作，经过长期的口头传诵，公元前六世纪整理成书。作品串联许多神话和历史传说，为后世的文学艺术创作提供了丰富的素材。
　　〔20〕说者指日本盐谷温。他解释中国古代神话很少的两个原因，见他所著《中国文学概论讲话》第六章（孙Z工译）。
